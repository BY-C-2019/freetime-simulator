Jobba med denna övning ensamma eller två och två.

# freetime-simulator

Du har fått i uppdrag att skapa ett program för en forskningsgrupp att simulera vad en person kan tänkas göra hemma med i ett vardagsrum med ett givet mediabibliotek.

## Del 1

Studera det nuvarande diagrammet `DIAGRAM.jpg` och utöka det på ett lämpligt sätt efter denna uppdragsbeskrivning:

Ett experiment består av att en person ska besöka ett vardagsrum där det kan finnas en tv, en dvd-spelare, och/eller en musikspelare (LP-spelare). Med sig på experimentet har personen en lista med böcker, LP-skivor och dvd-filmer.
* DVD-filmer har en titel, release-datum och en längd och kan bara avnjutas om det finns en tv och en dvd spelare i rummet.
* En bok har ett namn, ett antal sidor och en författare 
* Ett album har en artist, namn och total längd på både A- och B- sidorna.

Varje experimentförsök har ett unikt nummer, Forskarna har innan experimentet börjat gjort en mätning på personens läshastighet (antalet sidor/minut) - men  personen får ta med sig olika medier vid varje försök och hur många som helst. När försöket börjar slumpas en tid fram, och personen ska försöka avnjuta så mycket media som möjligt under den givna tiden. Forksarna behöver spara undan en lista över genomförda experiment, deras rumskonfiguration, vem som var försöksperson samt vilka medier som hann avnjutas under den givna tiden.

## Del 2

Implementera er lösning. Strukturera själv en lämplig struktur och användar-interface - programmet ska dock gå att använda från forskningslabbets dator som bara har en terminal.

Besvara följande frågor innan du börjar skriva:
 * Vilka ska använda programmet?
 * Vad är den viktigaste informationen att få med?
 
**Din lösning måste använda sig av följande OOP koncept**
 * Method overriding
 * Method overloading
 * Arv

*En lämplig avgränsning i denna del är HUR personen försöker avnjuta så mycket media som möjligt, det är helt OK om hen går uppifrån och ner i sin lista*


## Del 3

Efter många strömavbrott på forskningslabbet och omgjorde experiment har forskarna bett dig om något sätt att kunna spara information mellan gångerna programmet körs? Kan du hitta någon lösning?

*I denna del av övningen förväntas du kunna hitta information om vad som finns inbyggt i .NET biblioteket, du kan kolla med mig hur man hittar information och vad som skulle kunna vara en lämplig lösning - visuallisera din lösning innnan du börjar koda!*
